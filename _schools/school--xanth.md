---
title: ΧΑΝΘ
adminTitle: xanth
image: test1
phone: 231 600 1000 - 2310 241 007
place: xanth
---

Η ΧΑΝ Θεσσαλονίκης ιδρύεται ως σωματείο κοινωφελές, μη κερδοσκοπικό το 1921. Οι δραστηριότητές της επικεντρώνονται στους νέους ανθρώπους, γι` αυτό και τα προγράμματα που αναπτύσσει απευθύνονται κυρίως σ΄ αυτούς. Αποστολή της οργάνωσης είναι η ισόρροπη ανάπτυξη της Ψυχής, του Πνεύματος και του Σώματος και η ομαλή κοινωνικοποίηση των νέων ανθρώπων. 

Οι άνθρωποι που μετέχουν σε όλα τα επίπεδα διοίκησης της Αδελφότητας είναι εθελοντές και προέρχονται από όλα τα κοινωνικά στρώματα της πόλης μας. 

Η ΧΑΝ Θεσσαλονίκης συμπλήρωσε 90 χρόνια έντονης παρουσίας στην πόλη μας. Ξεκίνησε τις δραστηριότητές της εισάγοντας και διαδίδοντας ομαδικά αθλήματα και αθλοπαιδιές όπως το μπάσκετ, το βόλεϊ, την οργανωμένη κατασκήνωση και την ναυαγοσωστική παιδεία, την εκπαίδευση στελεχών, την κατάρτιση μέσω νυχτερινών σχολών όπως λογιστική, ξένες γλώσσες, γυμνάσιο, την οργάνωση ομάδων κοινωνικής προσφοράς και παρέμβασης στις εκάστοτε ανάγκες της κοινότητάς μας.